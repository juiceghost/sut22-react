Utgå ifrån projektet du skapade i förra övningen (eller valfritt vanilla js-projekt).

Skapa fyra stycken knappar och två inputfält. Skapa även en p-tagg som kan vara tom.

Du ska nu bygga en *basic* miniräknare på en sida. Använd input-fälten för att läsa värden av användaren och p-taggen för att visa resultatet.

Eventuellt kan du behöva lägga till en AC-knapp (All Clear).

En sak att tänka på är att läsning och skrivning till DOM:en går till på liknande sätt. Antingen läser vi ett värde (oftast ett elements .innerText eller .value) men ibland vill vi sätta det.

element.innerText <-- läser från DOM
element.innerText = "Hej" <-- skriver till DOM.
