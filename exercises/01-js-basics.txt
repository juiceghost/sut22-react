Efter en intro i rasande tempo är det nu dags att öva lite i grupp och på egen hand.

Öppna projektet som du lämnade in som Labb1 / eller valfri annan sida (vanilla, inte React). Har du ingen skapa ett nytt projekt, skapa index.html.

Skapa en js-fil, döp den t.ex till app.js.

Kristian rekommenderar alltid små bokstäver på alla fil-, och mappnamn. Säkrast är a-z, 0-9, - samt _.

Inuti denna js-fil ska du nu skapa fyra olika funktioner. Dessa ska heta add, subtract, multiply och divide.

Du får själv bestämma vad funktionerna ska göra, huvudsaken att de tar två argument vardera och returnerar något.

Öva på att anropa dem från Console i dev tools. Funkar det som du tänkt dig? Om inte, kom du ihåg att länka in app.js i din html-fil?